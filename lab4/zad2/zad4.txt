Lab4

W związku ze zbliżającą się wiosną, komitet Młodych i Nowoczesnych
Ichtiologów postanowił urządzić konkurs na najładniejszą trzcinę do
zasadzenia stawie rybnym. Ponieważ wszystkie trzciny są do siebie
podobne, przez długi czas nikt nie potrafił wskazać kryterium według
jakiego będą one oceniane. W końcu zapadła decyzja, że zostanie
wylosowana pewna liczba k (>= 0 i mniejsza od liczby trzcin
biorących udział) i najładniejszą zostanie uznana trzcina, która jest
k-ta z kolei ze wzgłedu na wysokość (liczymy pozycję od 0).

Każdy uczestik konkursu ma prawo zgłosić dowolną liczbę trzcin
wsadzonych w jedną podłużną skrzynkę. Podłużne skrzynki są tak wąskie,
że trzciny wsadzone do skrzynek ustawione są w jednej linii. Dodatkowo
organizatorzy konkursu, aby ułatwić roztrzygnięcie, nakazali
uczestnikom wsadzić trzciny według wysokości od najniższej, do
najwyższej. 

Niestety na konkurs zostało zgłoszonych tak dużo okazów, że
organizatorzy potrzebują programu komputerowego, który wyznaczy
zwycięzcę. 

Napisać program, który dla podanej listy skrzynek (posortowanych tablic
wysokości trzcin) i podanej wartości k, wskaże na którym miejscu i w
której skrzynce znajduje się k-ta trzcina według wysokości. W
przypadku, gdy jest ich kilka -- wskazać dowolną.

Nie można przesadzać trzcin w skrzynkach (modyfikować tablic
wejściowych).

Rozwiązanie ma działać w czasie O(m log(n)), gdzie m -- liczba
skrzynek, n -- max(długość tablicy) i w pamięci O(m) (nie licząc danych
wejściowych).

Założenia:
 - w konkursie jest przynajmniej jedna skrzynka
 - żadna ze skrzynek nie jest pusta

Podpowiedzi:
 * Możemy zdefiniować górną i dolną medianę. W przypadku tablicy o nieparzystej
   liczbie elementów, będzie to po prostu mediana. W przypadku parzystej liczby
   elementów, dolna mediana to mniejsza z środkowych wartości, a górna -- większa
 * Jeśli k-ta liczba jest mniejsza od mediany całego ciągu, to na pewno
   jest mniejsza od największej z median górnych pojedynczych tablic
 * Jeśli k-ta liczba jest większa od mediany całego ciągu, to na pewno
   jest większa od najmniejszej z median dolnych pojedynczych tablic

Można zatem szukać zwycięzcy, odrzucając fragmenty tablic
na pewno nie zawierające rozwiązania.

Uwaga!! Odrzucenie wartości przed k, spowoduje że k-ta liczba w starym zadaniu
stanie się k-x liczbą w nowym 
(gdzie x to liczba odrzuconych poprzedzających k-tą liczbę elementów)

Odrzucając kolejne fragmenty tablic, w końcu dojdziemy do momentu, gdy 
jest tylko jedna tablica z nieusuniętymi elementami. Znalezienie k-tej 
wartości w posortowanej tablicy jest trywialne.

===========================

Punktacja:
 1) Poprawna wysokośc dla łatwych testów (0,1,2) -- 1 punkt
 2) Poprawny numer tablicy i pozycja w tablicy -- 1 punkt
 3) Poprawny wyniki dla pozostałych testów -- 2 punkty
 4) Część domowa -- 1 punkt



