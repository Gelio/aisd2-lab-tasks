W parku zwanym Ogrodem Matematyków znajdują się ścieżki i place. Każda
ścieżka w tym parku ma długość 1 km i łączy dwa place. Żaden plac nie
znajduje się w połowie ścieżki. Matematycy bardzo lubią przechadzać się
po swoim parku, jednak wiosenne deszcze utrudniają tę formę spędzania
czasu.

Ogród Matematyków jest umieszczony w pewnej, niekoniecznie euklidesowej
przestrzeni i stanowi spójną całość. Oznacza to, że graf reprezentujący
park nie musi być planarny, ale jest spójny. Ponadto park na pewno jest
niezdegenerowany -- zawiera przynajmniej jedną ścieżkę.

Matematyk, kiedy zorientuje się, że ma zacząć padać deszcz udaje
się do najbliższego szałasu, aby schronić się przed deszczem. 
Od momentu, kiedy matematyk zorientował się, że ma zacząć padać, do
pierwszych kropel deszczu upływa dokładnie tyle czasu, żeby przejść 1km.
W momencie rozpoczęcia deszczu matematyk może się znajdować zarówno na jednym
z placów jak i w dowolnym punkcie ścieżki między placami.

Szałasy są bardzo duże i nie można ich stawiać przy ścieżkach, jedynymi
miejscami, gdzie mieści się szałas są place.

Napisać program, który pozwoli zaplanować optymalne rozstawienie
szałasów na placach. Optymalne ustawienie, to takie, które zapewnia, że
z każdego miejsca parku da się zdążyć dojść do szałasu przed deszczem
oraz wymagające do tego najmniejszej możliwej liczby szałasów.

Do rozwiązania zadania należy użyć algorytmu z powrotami.

Punktacja:
 - małe testy poprawne, duże testy przekraczają czas -  2 pkt
lub
 - wszystkie testy poprawne                          -  4 pkt.


oraz 
 - część domowa - 1p (oczywiście muszą działać wszystkie testy)

