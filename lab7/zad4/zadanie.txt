# Dobór zapachów

Sieć perfumerii Amoniakalne Substancje Drażniące² przyjęła strategię
marketingową polegającą na przyciąganiu klientów za pomocą zapachów
rozpylanych w sklepach. 

Poważnym problemem jest jednak dobór zapachów, które należy rozpylić. 
Specjaliści ds. marketingu, technik sprzedaży i konserwacji linoleum
wybrali grupę M potencjalnych klientów sklepu, która będzie grupą
testową. Sieć dysponuje N zapachami. Każdy z klientów ma jeden z
trzech stosunków do danego zapachu: negatywny, pozytywny, neutralny. 
Poziom zadowolenia klienta to: 
 liczba zapachów pozytywnych - liczba zapachów negatywnych
rozpylonych w sklepie. 

Ci sami specjaliści ustalili również próg zadowolenia, po osiągnięciu
lub przekroczeniu którego marketing uznaje klienta za przekonanego do
zakupu.

## Zadanie


### Etap 1
Stosując technikę algorytmu z powrotami, mając dane zapachy, klientów i
oczekiwany poziom zadowolenia obliczyć czy istnieje mieszanka
zapachów, która pozwala wszystkim osiągnąć wymagany poziom i jeśli
tak, podać tę mieszankę.  

 - testy podstawowe (1p)
 - testy wydajnościowe (1p)

### Etap 2
W przypadku, gdy nie istnieje mieszanka zapachów pozwalająca wszystkim
osiągnąć wymagane zadowolenie, podać maksymalną liczę klientów,
których można usatysfakcjonować i mieszankę dającą taki efekt.

 - testy podstawowe (1p)
 - testy wydajnościowe (1p)

## Uwagi

 + W algorytmie z powrotami próbować ustalić stan (obecny, nieobecny)
   każdego zapachu po kolei. 
 + Aby poprawić wydajność rozwiązania, można szacować z góry poziom
   zadowolenia, przy częściowym ustaleniu stanu zapachów.
 + Aby otrzymać punkty za testy wydajnościowe, wszystkie muszą
   przejść. (Nie jest specjalnie trudne uzyskanie wystarczającej
   wydajności za małe przypadki testowe, a takie testowane są
   najpierw. Tylko kilka przypadków jest dużych i sprawia faktyczną
   trudność). 

## Uwagi techniczne

 + Na początku metody Main znajdują się dwie zmienne. Jedna z nich
   kontroluje wyświetlanie zwróconego przypisania w przypadku błędu, 
   druga decyduje, czy wyjątki wyrzucone przez program będą
   przechwytywane. 
 + Zakładamy, że dane wejściowe są poprawne.
 + Jeśli rozwiązanie jest niejednoznaczne (istnieje więcej niż jedno
   przypisanie zapachów, które daje zwrócony wynik), zwrócić dowolne z
   nich.

