
Kwadratowy kraj.

Za morzami za lasami istnieje kwadratowy kraj. W kwadratowym kraju żyją kwadratowi ludzie.
Jest tam też kwadratowy parlament, który stanowi kwadratowe prawo. Parlament postanowił,
że każdy mieszkaniec kwadratowego kraju może kupić ziemię (sprzedawaną oczywiście w formie kwadratowych działek).
Metr kwadratowy działki kosztuje jeden Kwadrat (Kwadraty to lokalna waluta).
Długości boków działek są zawsze liczbami naturalnymi.

Pewien mieszkaniec kwadratowego państwa chce zainwestować swoje N kwadratów w ziemię.
Oczywiście może to zrobić kupując N działek o boku długości 1 metra.
Jako potwierdzenie zakupu otrzymuje się kwadratowy certyfikat.
Nasz bohater nie chce trzymać zbyt wielu certyfikatów więc chciałby kupić jak najmniejszą liczbę działek.

Twoim zadaniem jest napisać program, który rozwiąże problem naszego bohatera.

Punktacja:
Rozwiązanie oparte o twierdzenie Lagrange'a 1p.
Rozwiązanie oparte o programowanie dynamiczne 3p. (w tym 1p. za poprawne podanie wielkości działek)
Dopracowanie w domu 1p.
